<!DOCTYPE html>     
<html>
    <head>
        <link rel="stylesheet" href="styleHistorie.css">
        <link href="https://fonts.cdnfonts.com/css/zenzai-itacha" rel="stylesheet">
        <link href="https://fonts.cdnfonts.com/css/made-in-china" rel="stylesheet">
        <title>Historie</title>
        <meta name="viewport" content="width=device-width, initial-scale=1.0">

    </head>
    <body>
      <div class="sekce1">
        <div class="container">
            <div class="flex item0"><a href="homepage.html">Home</a></div>
            <div class="flex item1"><a href="index.html">O nás</a></div>
            <div class="flex item2"><a href="#">Historie</a></div>
            <div class="flex item4"><a href="koncert.html">Koncerty</a></div>
            <div class="flex item5"><a href="pisnicky.html">Písničky</a></div>
            <div class="flex item6"><a href="fotogalerie.html">Fotogalerie</a></div>
            <div class="flex item7"><a href="contacts.html">Kontakt</a></div>
            <div class="flex item8"><a href="#">Odkazy</a></div>
        </div>
        <div>
            <h1>VZNIK KAPELY</h1>
        </div>
        <div>
            <h2 class="dolu">▼</h2>
        </div>
        <div class="sekce2">
           <div class="animace1">
            <h2 class="cast1h">listopad 1999</h2>
            <p class="cast1p">	Vznik kapely. Mezi zakládající členy patřili: Z. Hrdlička, V. Laifr, J. Chmelarčík, L. Krejčí, kteří se (kromě J. Chmelarčíka, 
               který se poprvé do Číny podíval až v roce 2002) právě vrátili z ročního studijního pobytu v Číně. Zkoušelo se ve sklepě u babičky 
               Václavova kamaráda Tomáše Budína v ulici Pod Hájem na Hřebenkách v Praze 5.  Dnes používaný český název kapely Kungpao poprvé vyslovil 
               J. Chmelarčík v jedné z dnes již neexistujících restaurací v ulici Nad Santoškou a Z. Hrdlička k této výslovnosti později dohledal dnes používané čínské znaky
               názvu znamenající "komuniké".<br>
               Z. Hrdlička, V. Laifr a L. Krejčí byli spolužáky z ročníku oboru sinologie FF UK, 
               který nastoupil ke studiu v roce 1996. Tito tři hráli ve svých kapelách (Z. Hrdlička - klávesy v Jako zázrakem, Chaprál Crazy Plesk apod., 
               Václav Laifr - kytara v kapele Úly [se zmíněným T. Budínem - bicí]) a začali se k občasnému hraní scházet již v prvním semestru studia. 
               Tehdy však hráli především Viklického skladby jako např. Procházka po San Francisku. 
               Jana Chmelarčíka poznal Zdeněk Hrdlička poprvé u táboráku  v břevnovské zahradě u kolejí na Větrníku na jaře v roce 1998,
               který ho tehdy zaujal hraním a zpěvem písniček od Beatles. J. Chmelarčík předtím působil v chebské kapele Sekce F. <br>
               Hlavním impulsem pro založení kapely, která by se věnovala čínskému bigbeatu byla poznámka bubeníka kapely Jako zázrakem J. Donátha,
               toho času pracovníka hudební knihovny Fontána. Ten se poté, co se dozvěděl, že Z. Hrdlička odjíždí studovat do Číny, 
               vyjádřil v tom smyslu, že čínská hudba, kterou mají v archivu, "zní jako když kočku tahá za ocas". 
               Nápad na založení kapely hrající revival čínského bigbeatu podpořil i fakt, že Z. Hrdlička po svém příjezdu na univerzitu v čínském Nankingu narazil mj. 
               i na Martina Hoška z Olomouce, který byl a stále je fenomenálním zpěvákem, se kterým Zdeněk počítal na post frontmana. Mimoto byli Zdeňkovi spolubydlící Fin Yanni 
               i Dán Thomas blázny do nakupování pirátských CD. Mezi jejich úlovky tedy patřilo i nemálo kvalitní čínské hudby, která se jinak v Číně bez hlubších znalostí velmi 
               těžko shání. Zdeněk Hrdlička tak mohl při svých nákupech CD chodit najisto. Objevil tak například píseň "Nech mě se zamyslet" od CHEN Qizhen, nebo "Dusno" od WANG 
               Fei. Stejně tak měl možnost shlédnout film Pekingští bastardi, v němž hrál CUI Jian s celou svojí kapelou.
            </p>
        </div>
        <div class="animace">
            <h2 class="casth cast2h">leden 2000</h2>
            <p class="castp cast2p">	Vzhledem k těžké finanční situaci L. Krejčího, který si jako bubeník nebyl schopen zajistit vlastní nástroj, se Kungpao rozhodlo pro výměnu bubeníka. 
                Tento post se později stal velmi horkým a vystřídala se na něm celá řada vynikajících, dnes mnohdy profesionálních bubeníků. Prvním z této dlouhé řady 
                byl Tomáš Petrů, který byl tehdy spolubydlícím J. Chmelarčíka z kolejí na Větrníku. S Kungpaem nevydržel příliš dlouho, především proto, že se připravoval 
                na státnice na oboru indonézistika, a také pro své závazky ke své původní kapele Hanuman.</p>
        </div>  
        <div class="animace">
            <h2 class="casth cast3h">9.března 2000</h2>
            <p class="castp cast3p">	první koncert kapely Kungpao v podzemí hospody Žižkovská kotelna. Kungpao zde dělalo předkapelu skupině Hanuman a zahrálo zde skladby: Wo zhende xuyao ni, 
                Duimian de nühai kanguolai, Aiqing ni wo ta, Wo yao qian, Zai biechu a Rang wo xiang yixiang. První koncert navštívilo cca 30-40 lidí, mezi nimi např. 
                Dáša a Simona Langová, Ondřej Klimeš, Majkl nebo Katharina Schmidt . Toto vystoupení, stejně jako několik dalších, doprovázela projekce, jejímž autorem byl 
                Marek Wollner. Pro každou písničku vytvořil tři doprovodné koláže z čínských fotografií a vlastních fantazií.</p>
        </div> 
        <div class="animace">
            <h2 class="casth cast4h">duben 2000</h2>
            <p class="castp cast4p">	- Kungpao si pronajímá zkušebnu spolu s kapelami Skip a Jako zázrakem v pražské Libni. <br>
                - příchod dalšího sinologa do kapely - kytaristy Lukáše Zádrapy, kterého přivedl Jan Chmelarčík.</p>
        </div> 
        <div class="animace">
            <h2 class="casth">květen 2000</h2>
            <p class="castp">	první nahrávání ve studiu. U Kakaxy ve studiu, které se tehdy jmenovalo Live&Loud (jinak též Demos, 3bees), 
                byl pořízen záznam tzv. číňárny Fengyang huagu a písně Wo yao qian. Bicí nahrával Jakub Donáth.</p>
        </div> 
        <div class="animace">
            <h2 class="casth">podzim 2000</h2>
            <p class="castp">	Kungpao se pro své slovenské vystoupení ocitlo bez bubeníka. Řešeno zcela náhodným oslovením Ondřeje Vomáčky, 
                kterého viděl Z. Hrdlička a J. Chmelarčík bubnovat na jam sessionu v klubu U malého Glena. V období podzim-zima 2000 se zkoušelo u Ondřeje doma ve Štupartské ulici. 
                Na tyto zkoušky začala docházet i pí. Song Fengyun Vojtová. Ve šk. roce 2000-01 byl Lukáš Zádrapa na studijním pobytu v ČLR. <br>
                Koncert s kapelou Ahmed má hlad na Všebaráčnické rychtě, do té doby největší koncert KP.</p>
        </div> 
        <div class="animace">
            <h2 class="casth">léto 2001</h2>
            <p class="castp">	Kapela také ve studiu u Kakaxy dokončila demo-CD Celym tělem (Quanti jiefang). Kungpao vystoupilo na festivalu v Litoměřicích na malé scéně letního 
                kina, zde prohlubuje kontakty s lidmi kolem kapel „Stejných ksichtů“; s jednou z nich, s Kapitánem Kajmanem, později opakovaně vystupuje.</p>
        </div> 
        <div class="animace">
            <h2 class="casth">podzim 2001</h2>
            <p class="castp">	Konal se velkolepý koncert ve Futuru, kde Kungpao jako předkapela Žlutého psa Ondřeje Hejmy pokřtila výše zmíněné CD. 
                Žlutý pes na stejném vystoupení křtil album Čínská otázka s písničkou Lanlan de zhen bang (Modrá je dobrá), kterou Ondřeji Hejmovi přetextoval a 
                upravil Zdeněk Hrdlička se svou ženou Minjia. <br>
            	O pár týdnů později kapela uspořádala výjezd za sinologickým publikem do Olomouce, což se v následujících letech ještě několikrát opakuje.</p>
        </div> 
        <div class="animace">
            <h2 class="casth">léto 2002</h2>
            <p class="castp">	Slamník v Praze 6 zůstává domovskou scénou Kungpaa. vystoupilo zde s kapelou Kapitán Kajman. <br>
                Vystoupení na festivalu „Litoměřický kořen“. <br>
                Jan Chmelarčík a Zdeněk Hrdlička odjeli na téměř roční stáž (kterou pak předčasně ukončila v Číně vypuknuvší epidemie SARSu) na šanghajskou konzervatoř, 
                aktivita kapely se během tohoto období přechodně utlumuje.</p>
        </div> 
        <div class="animace">
            <h2 class="casth">podzim 2003</h2>
            <p class="castp">Kapela obnovuje svoji činnost, ovšem bez Honzy Chmelarčíka, který se rozhodl soustředit se na citeru zheng. Konala se dvě vystoupení v rámci doprovodných programů výstavy Podivné nebe v Galerii Rudolfinum.
            </p>
        </div> 
        <div class="animace">

            <h2 class="casth">jaro 2004</h2>
            <p class="castp">	Náš druhý výjezd do zahraničí, tentokrát do Berlína. Ve spolupráci s německou kapelou Honglou emeng, která (snad) nezávisle na Kungpau přišla na stejný nápad, tj. věnovat se revivalu čínského rocku, se konalo jedno společné vystoupení v Praze na Slamníku a vzápětí také jedno v Berlíně.</p>
        </div> 
        <div class="animace">
            <h2 class="casth">podzim 2004</h2>
            <p class="castp">	Vystoupení na festivalu Nezávislé skotačení v Kamenném Přívozu s kapelami Tajné slunce, Jull Dayen a Dubia Fortuna. <br>
                O několik týdnů později oslava 5. výročí založení kapely koncertem na Slamníku, který nápaditě konferoval Ba Shijie a kde předseda Daiwei o 
                kapele složil a přednesl dlouhou oslavnou báseň. Zúčastnil se rovněž Jan Chmelarčík s citerou zheng. Čínské velvyslanectví kapele věnovalo 4 svazky 
                příručky „Kacířská sekta Fa-lun-kung“. <br>
                Někdy v této době se celé Kungpao také poprvé v Praze setkalo s otcem-zakladatelem čínského rocku, Cui Jianem.
            </p>
        </div> 
        <div class="animace">

            <h2 class="casth">léto a podzim 2005</h2>
            <p class="castp">	Konaly se dva koncerty v Rock Café, jednou s kapelou Zdavu a podruhé s Tajným sluncem. Jako víceméně „unplugged“ Kungpao vystoupilo i na 
                setkání Čínského rozhlasu pro zahraničí se svými českými posluchači. Díky této stanici a zejména jedné její pracovnici Lucii (Liu Hong) se začalo chystat naše
                 první čínské turné.
            </p>
        </div>
        <div class="animace">
            
            <h2 class="casth">zima 2006</h2>
            <p class="castp">Kungpao poprvé vyjelo do Číny na turné, kde vystoupilo s jednou písničkou v televizní „Soutěži v čínském umění pro cizince“, 
                kterou pořádala pekingská televize BTV. Pořad vysílaný v předvečer Čínského nového roku v prime time a reprízovaný na mnoha dalších kanálech 
                zhlédlo odhadem asi 0,3 mld. čínských diváků po celém světě. Narazili jsme ovšem na problémy s požadavky z čínské strany na volbu soutěžní písně. 
                Zahráli jsme si také v klubech v Pekingu a Šanghaji, zde ovšem bez jakýchkoli omezení.
            </p>
        </div>
        <div class="animace">

            <h2 class="casth">jaro 2007</h2>
            <p class="castp">	Zdeněk Hrdlička odjíždí na 4 roky do Číny, zkušebna Kungpaa se stěhuje z jeho sklepa do Tišic k bubeníku Mirku Kadlecovi. Kapela potom nějakou dobu přežívá pouze ve tříčlenné sestavě.
            </p>
        </div>
        <div class="animace">

            <h2 class="casth">podzim 2007</h2>
            <p class="castp">	Zahájily se přípravy na druhé čínské miniturné. Při té příležitosti se do kapely po letech natrvalo vrátil jeden ze zakládajících členů, 
                Jan Chmelarčík, který kromě citery zheng také do kapely přinesl další čínský nástroj, ústní varhánky sheng, a později se stal i jejím uměleckým vedoucím. 
                Zároveň se rozdělil s Václavem Laifrem o Zdeňkovu basu. Kapela (bez Lukáše Zádrapy) se pak vydala za Zdeňkem Hrdličkou do Šanghaje, konaly se však pouze dva 
                koncerty v klubech v Pekingu. Akce se konala pod záštitou Ministerstva zahraničních věcí ČR. Od této doby se také datují naše kopie československého undergroundu v 
                čínštině, na které později navázala vlastní tvorba.
            </p>
        </div>
        <div class="animace">

            <h2 class="casth">jaro 2008</h2>
            <p class="castp">	Kungpao hrálo jako doprovodný program ke studentskému muzikálu Štěstí dam v divadle Disk. Vystoupení v Mělníku v rámci festivalu Jeden svět.
            </p>
        </div>
        <div class="animace">
            <h2 class="casth">léto 2008</h2>
            <p class="castp">	Webové stránky Kungpaa byly v Číně z neznámých důvodů zablokovány, patrně u příležitosti olympiády. Tento stav trvá dodnes.
            </p>
        </div>
        <div class="animace">

            <h2 class="casth">podzim 2008</h2>
            <p class="castp">	Další cesta do zahraničí. Kapela vystupuje v Drážďanech v rámci doprovodného programu výstavy China in Dresden in China. Další fotky a info zde. Koncert v Olomouci v rámci navázání na předchozí dobrou tradici.
            </p>
        </div>
        <div class="animace">

            <h2 class="casth">jaro 2009</h2>
            <p class="castp">	Koncert na Slamníku jako součást připomínkových akcí ke 20. výročí tragických událostí na náměstí Tchien’an-men. K události vzniknul i speciální leták, více ve fotogalerii…
            </p>
        </div>
        <div class="animace">

            <h2 class="casth">podzim 2009</h2>
            <p class="castp">	Začali jsme pravidelně hrát v doprovodném programu na každoročních mezinárodních závodech dračích lodí Pražský dračí podzim. <br>
            	Lukáš Zádrapa dlouhodobě onemocněl, proto se tohoto ani několika dalších vystoupení neúčastnil. Honza Chmelarčík odjel studovat na SOAS do Londýna.
            </p>
        </div>
        <div class="animace3">

            <h2 class="casth">jaro 2010</h2>
            <p class="castp">	Kapela se i s uzdraveným Lukášem vydala za Honzou Chmelarčíkem do Velké Británie na týdenní turné, hráli jsme v Sheffieldu a v Londýně, více informací a fotky zde...</p>
        </div>
        </div>
      </div>

     

       
        

    </body>
</html>